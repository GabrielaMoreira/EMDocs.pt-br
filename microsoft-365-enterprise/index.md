---
title: "A Microsoft 365 Enterprise dokumentációja | Microsoft Docs"
description: "Az alábbi cikk áttekintést nyújt a Microsoft 365 Enterprise szolgáltatásról és annak vállalati célú ajánlott felhasználásáról."
author: jeffgilb
manager: femila
ms.prod: microsoft-365-business
ms.topic: article
ms.date: 08/01/2017
ms.author: jeffgilb
ms.reviewer: jsnow
ms.custom: it-pro
ms.openlocfilehash: e5d8dd792837456b7e760653c6574dc87f173128
ms.sourcegitcommit: 3bfff5fcd8746d8d6ea6e2d494ca8742f54e973f
ms.translationtype: HT
ms.contentlocale: hu-HU
ms.lasthandoff: 08/02/2017
---
# <a name="microsoft-365-enterprise-documentation"></a>A Microsoft 365 Enterprise dokumentációja
A Microsoft 365 Enterprise az Office 365-öt, a Windows 10-et és az Enterprise Mobility + Securityt (EMS) magában foglaló teljes értékű, intelligens megoldás a kreatív munkavégzés, az együttműködés és a biztonság szolgálatában. 

A nagyvállalatoknak készült Microsoft 365 Enterprise az Office 365 Enterprise verziót, a Windows 10 Enterprise verziót és az EMS-t integrálja. 


## <a name="microsoft-365-services-overview"></a>A Microsoft 365 szolgáltatásainak áttekintése

Az alábbi szakasz áttekintést nyújt a Microsoft 365 Enterprise részét képező EMS és Office 365 szolgáltatásokról, valamint ismerteti azokat az alapfogalmakat, amelyek a megoldás munkahelyi igényeknek leginkább megfelelő használatához szükségesek. Ezek a szolgáltatások olyan képességeket biztosítanak, amelyekkel a Microsoft vállalati felhőmegoldásainak rendszergazdái nem csak megvédhetik a cég alkalmazottainak személyazonosságát és eszközeit, de szabályozhatják a céges adatokhoz való hozzáférést az átvitel és inaktív adatok használata során egyaránt.
 
|Szolgáltatás|Leírás|
|-------|-----------|
|[Microsoft Azure Active Directory](https://docs.microsoft.com/azure/active-directory/active-directory-whatis)|Az Azure AD teljes körű identitáskezelési képességeket nyújt, beleértve a többtényezős hitelesítést, az eszközregisztrációt, az önkiszolgáló jelszókezelést, az önkiszolgáló csoportfelügyeletet, a szerepköralapú hozzáférés-vezérlést, az alkalmazáshasználat monitorozását, a részletes naplózást, valamint a biztonsági monitorozást és riasztást.|
|[Azure AD Identity Protection](https://docs.microsoft.com/en-us/azure/active-directory/active-directory-identityprotection)|A szolgáltatás lehetővé teszi a munkahely identitásait érintő esetleges biztonsági rések észlelését, valamint az automatikus reakciók feltételes hozzáférési szabályzatokon keresztüli konfigurálását alacsony, közepes és magas bejelentkezési kockázat és felhasználói kockázat esetén.|
|[Azure AD Privileged Identity Management](https://docs.microsoft.com/azure/active-directory/active-directory-privileged-identity-management-configure)|Az Azure AD Privileged Identity Management bevezeti a jogosult rendszergazda fogalmát, így a cégek minimalizálhatják az emelt szintű műveletekhez állandó hozzáféréssel rendelkező személyek számát. A jogosult rendszergazdáknak alkalmanként és nem mindennap van szükségük az emelt szintű hozzáférésre. A szerepkör a hozzáférés pillanatáig inaktív, és csak az aktiválási folyamat végrehajtása után válik a felhasználó aktív rendszergazdává egy előre meghatározott időtartamra.|
|[Azure Information Protection](https://docs.microsoft.com/information-protection/understand-explore/what-is-information-protection)| Az EMS E5 ajánlat részeként biztosított Azure Information Protection olyan felhőalapú megoldás, amellyel a cégek osztályozhatják, címkézhetik és védelemmel láthatják el a dokumentumaikat és az e-mailjeiket. A folyamat a rendszergazdák által meghatározott szabályokkal és feltételekkel automatizálható, a felhasználók által manuálisan szabályozható, vagy a két módszer kombinációjával, a felhasználóknak adott ajánlásokkal is kezelhető. Az Azure Information Protection címkéivel elvégezheti a dokumentumok és e-mailek besorolását. A besorolás mindig azonosítható lesz, függetlenül attól, hogy hol tárolja vagy kikkel osztja meg az adatokat. <br><br>Az Azure Information Protection szabályzatbeállításait az [Azure Rights Management](https://docs.microsoft.com/information-protection/understand-explore/what-is-azure-rms) védi. Az alkalmazott címkékhez hasonlóan a Rights Management használatával a dokumentumok és az e-mailek védelme a helytől függetlenül mindig fennmarad – a munkahelyen, a hálózatokon, a fájlkiszolgálókon és az alkalmazásokon belül vagy kívül.|
|[Microsoft Intune](https://docs.microsoft.com/intune/understand-explore/introduction-to-microsoft-intune)|Az Intune egy felhőalapú nagyvállalati mobileszköz-felügyeleti (EMM) szolgáltatás, amely segítséget nyújt a munkatársak hatékonyságának fenntartásához a vállalati adatok védelmének megőrzése mellett. Az Intune szorosan együttműködik az identitáskezelés és a hozzáférés-vezérlés terén az Azure AD-val, illetve eszköz- és alkalmazásfelügyeletre egyaránt használható. Az [Intune eszközfelügyeleti](https://docs.microsoft.com/intune/deploy-use/manage-settings-and-features-on-your-devices-with-microsoft-intune-policies) képességei a felhasználó eszközeinek (például Windows rendszerű számítógépek) konfigurálására és védelmére használhatók. <br><br>Az Intune eszközfelügyeleti képességei támogatják a [Saját eszközök használata (BYOD)](https://docs.microsoft.com/enterprise-mobility-security/solutions/enable-byod) típusú beléptetést, amellyel a felhasználók saját telefonokat, táblagépeket és számítógépeket regisztrálhatnak, valamint támogatják a [Céges eszközök (COD)](https://docs.microsoft.com/enterprise-mobility-security/solutions/issue-corp-devices) típusú beléptetést is, amely olyan felügyeleti lehetőségeket tesz lehetővé, mint például az automatikus regisztráció, a megosztott eszközök vagy az előre engedélyezett regisztrációs követelmények. A fokozott biztonság céljából megkövetelhető a többtényezős hitelesítés az eszközök beléptetésekor. A felügyelet alá vont eszközök funkcióinak és beállításainak konfigurálásával az Intune lehetővé teszi a vállalati erőforrásokhoz való biztonságos hozzáférést.|


## <a name="important-concepts-to-understand"></a>Fontos megértendő fogalmak
Az alábbi táblázat azokat az alapfogalmakat és EMS-képességeket ismertet, amelyeket fontos ismerni.

|Alapfogalom|Leírás|
|------------|-----------|
|[Azure Multi-Factor Authentication (MFA)](https://docs.microsoft.com/azure/multi-factor-authentication/multi-factor-authentication-get-started-cloud)|A Microsoft kétlépéses ellenőrzési megoldásaként az Azure MFA segít az adatokhoz és az alkalmazásokhoz való hozzáférés biztonságossá tételében, miközben teljesíti a felhasználók egyszeri bejelentkezési folyamatra vonatkozó elvárásait. A szolgáltatás különböző ellenőrzési módszereken keresztüli erős hitelesítést kínál, beleértve a telefonhívást, a szöveges üzenetet vagy a mobilalkalmazással történő ellenőrzést.|
|[Azure AD-beli feltételes hozzáférés](https://docs.microsoft.com/azure/active-directory/active-directory-conditional-access)|Ezzel az Azure AD-beli képességgel konkrét feltételek esetén vezérlők kényszeríthetők a környezetben lévő felhőalkalmazásokhoz való hozzáféréskor. A vezérlőkkel további követelményeket rendelhet a hozzáféréshez, vagy letilthatja azt. A feltételes hozzáférés végrehajtása szabályzatokon alapul.|
|[Exchange Online-beli adatszivárgás-megelőzés](https://support.office.com/article/Overview-of-data-loss-prevention-policies-1966b2a7-d1e2-4d92-ab61-42efbb137f5e)|Az Exchange Online 2. díjcsomagjának és az Office 365-előfizetések prémium funkciójaként elérhető Exchange Online-beli adatszivárgás-megelőzési szabályzatokkal a cégek azonosíthatják, monitorozhatják és automatikusan védelemmel láthatják el az Office 365-beli érzékeny információkat.<br><br>Az Exchange Online DLP-szabályzataival azonosíthatók a különböző helyeken (például az Exchange Online-ban, a SharePoint Online-ban vagy a OneDrive Vállalati verziójában) található érzékeny információk. Például ezek a szabályzatok segítenek azonosítani az érzékeny információkat tartalmazó dokumentumokat, vagy megelőzik az érzékeny információk cégeken kívüli személyekkel való véletlen megosztását.|
|[Exchange-levélforgalmi/átviteli szabályok](https://support.office.com/en-US/article/Define-mail-flow-rules-to-encrypt-or-decrypt-email-messages-9B7DAF19-D5F2-415B-BC43-A0F5F4A585E8)|Az Exchange-levélforgalmi (vagy más néven átviteli) szabályok konkrét feltételeket keresnek a munkahelyen áthaladó üzenetekben, majd azok alapján járnak el. A levélforgalmi szabályok a beérkező üzenetekre vonatkozó, számos levelezőprogramban elérhető szabályokhoz hasonlóak. A levélforgalmi szabályok és a levelezőprogramokban (például Outlook) beállítható szabályok közötti fő különbség az, hogy az előbbiek az üzenetek átvitelekor, míg az utóbbiak az üzenetek kézbesítése után hajtanak végre műveleteket az üzeneteken. Ezen túlmenően a levélforgalmi szabályok részletes feltételeket, kivételeket és műveleteket is tartalmaznak, amelyekkel rugalmasan alakíthatók ki a különböző típusú üzenetkezelési szabályzatok.|
|[Intune-beli mobileszköz-kezelés](https://docs.microsoft.com/intune/understand-explore/introduction-to-microsoft-intune)|Az Intune-beli mobileszköz-kezelés a mobil operációs rendszereken elérhető protokollok vagy API-k használatával működik. A szolgáltatás olyan feladatokat foglal magában, mint például az eszközök felügyelet alá vonása (így az informatikai részleg összeállíthatja a céges szolgáltatásokhoz hozzáférő eszközök nyilvántartását), az eszközök konfigurálása (így az eszközök megfelelhetnek a vállalat biztonságra és állapotra vonatkozó előírásainak), a céges szolgáltatások elérésére szolgáló tanúsítványok és Wi-Fi/VPN-profilok biztosítása, jelentések készítése, a céges előírásokra vonatkozó eszközmegfelelőség mérése, valamint a céges adatok eltávolítása a felügyelt eszközökről.|
|[Intune-beli alkalmazásvédelmi szabályzatok](https://docs.microsoft.com/intune/deploy-use/protect-app-data-using-mobile-app-management-policies-with-microsoft-intune)|Az Intune-beli alkalmazásvédelmi szabályzatok a céges adatok mobilalkalmazásokban való védelmére használhatók – az eszközök felügyelet alá vonásával vagy anélkül. A felhasználók mobileszközeit más, nem Microsoft MDM-megoldás is felügyelheti, miközben az [Intune segít védeni az Office 365-beli információkat](https://docs.microsoft.com/enterprise-mobility-security/solutions/protect-company-data-without-managing-devices). A hatékony munkavégzést elősegítő környezet megteremtése mellett a véletlen vagy szándékos adatveszteség megelőzése is fontos szempont egy cégnél. Az alkalmazásszintű szabályzatok érvénybe léptetésével korlátozhatja a céges erőforrásokhoz való hozzáférést, és az adatokat az informatikai részleg irányítása alatt tarthatja.|
|[Az Azure AD-beli jogkivonatok élettartama](https://docs.microsoft.com/azure/active-directory/active-directory-configurable-token-lifetimes)|Megadhatja az Azure Active Directory (Azure AD) által kiállított jogkivonatok élettartamát. Beállíthatja a cégen belüli összes alkalmazás jogkivonatának élettartamát több-bérlős alkalmazások (több cég) vagy munkahelyen belüli adott szolgáltatásnév esetén.|
|A Microsoft identitásszervezői|A Microsoft minden mobilplatformra biztosít olyan alkalmazásokat, amelyekkel összefűzhetők a különböző gyártóktól származó alkalmazások hitelesítő adatai, és amelyek speciális funkcióival megkövetelhető egy adott biztonságos hely, ahonnan a hitelesítő adatok érvényesítése történik. Ezeket az alkalmazásokat nevezzük szervezőknek. Az iOS és az Android rendszerű szervezők a Microsoft Authenticator és az Intune Céges portál alkalmazásokon keresztül érhetők el. Windows 10 esetén ezt a megoldást az operációs rendszerbe beépített fiókválasztó biztosítja, amely szakszóval webeshitelesítés-szervezőként ismert.|

## <a name="security-best-practices-and-recommendations"></a>Ajánlott biztonsági eljárások és javaslatok

### <a name="baseline-recommended-security-policies-and-configurations"></a>Alapszintű ajánlott biztonsági szabályzatok és konfigurációk
Bár nem létezik egyetlen ajánlott eljárás minden ügyfélkörnyezetre, az [ajánlott biztonsági szabályzatok és konfigurációk](microsoft-365-policies-configurations.md) ajánlott eljárásai ismertetik a Microsoft általános javaslatait a Microsoft 365 Enterprise szabályzati és konfigurációs beállításainak Microsoft Cloud-beli alkalmazásáról. A javaslatok célja az alkalmazottak biztonságának és hatékony munkavégzésének garantálása. 

### <a name="secure-email-recommended-policies"></a>A biztonságos levelezésre vonatkozó ajánlott szabályzatok
A jelen cikk [biztonságos levelezésre vonatkozó ajánlott szabályzatai](secure-email-recommended-policies.md) ismertetik azokat az ajánlott eljárásokat, amelyek segítenek megvédeni a munkahelyi e-maileket, valamint a modern hitelesítést és a feltételes hozzáférést támogató levelezőprogramokat. A cikk a feltételes hozzáféréshez szükséges technikai előfeltételeket, valamint az adott platform alapértelmezett és ajánlott ügyfélbeállításait is ismerteti, amelyekkel biztosítható a felhasználóknak az optimális egyszeri bejelentkezés élménye.

## <a name="learn-more"></a>További információ
[A Microsoft 365 Enterprise termékoldala](https://www.microsoft.com/microsoft-365/enterprise) 